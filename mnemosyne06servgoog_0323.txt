. DE OASSH DIONIS LIBRIS MANU SCRIPTIS

semem!

U. Pu. BOISSEVAIN.

 

Constat inter viros doctos Cassium Dionem Cocceianum ‚ histo-
riarum scriptorum imperatoria aetate qui nobis servati sunt,
Tacito et Appiano exceptis , facile principem ‚ ad hunc usque
diem, etiam post egregias Reimari et Reiskii et Bekkeri curas
novissimumque Dindorfii editionem , nondum ita esse editum ut
desiderandum nihil supersit. Nec tamen novo studio et labore
is indignus videtur, qui res Romanas ab Aeneae in Italiam ad-
ventu usque ad suam aetatem (a. p. G. 222) ex ordine anno-
rum accurate et plerumque optima fide perscripsit, sermone Ι
ieiuno quidem et exili, at satis puro tamen et ad optimorum
scriptorum Atticorum praesertim Thucydidis elocutionem sor-
mato, et, si orationes aliquot excipias in quibus paullo vehe-
mentius inflare soleat, a vana et inepta verborum pompa ‘fere
remoto, Cuius operis cum magna pars perierit ‚ felici tumen
casu ei libri nobis servati sunt, quibus historis liberae rei pu-
blicae exeuntis et, quod maximum est, ineuntis aetatis impe-
ratoriae enarrata est ‚ id est ea rerum Romanarum pars quae et
maximi momenti est neque apud ceteros qui supersunt scripto-
res tractatur. Eo magis id nobis acceptum esse debet, quod
quibus legibus et institutis Augustus novum principatum firmare
et stabilire studuerit summa diligentia rettulit et harum rerum
unicus nobis fons quantivis pretii superest.

Quod ad fidem et auctoritatem Dionis attinet, scio quidem

