434 · g Garumnam.

modo si illa ex Sulla (XIV. 9) et quare ex ex qua rex (LXVI.
11) ut duo tantum exempla ex multis proferam. .

VL 6.

nam te non viduas iacere noctes

nequiquam tacitum cubile clamat

sertis ac Syrio fragrans olivo

pulvinusque peraeque et hic et illic

10 attritus tremulique quassa lecti

argutatio inambulatioque.
in tacito cubili eodemque clamante nequiquam desudarunt edi-
tores. sed omnia corrumpit qui nequaquam legit. interprete locus
indiget, non emendatore; cuius haec sententia est, nisi tot viros
doctos latuisset, apertissima — nequiquam Flavium (te) tacere
cum eum non viduas iacere noctes cubile ipsum clamaret. pergo
ad decimum versum in quo depravatum esse ,quassa nemo infi-
tiatur. sententiam deprehendisse mihi ipse videor3 de verbo ‚ si
nostrum non placet, videant alii. tremere lectum Catullus dicit
etiam tum cum nulla sit, quae quidem cernatur, tremendi
causa. itaque vana atque inanis videtur esse argutatio illa et
inambulatio aut, ut ipsis litterarum vestigiis insistam, oAssA.
quae quidem vox alibi quoque usurpatur de eo cui rei ac veri-
tatis nihil subsit, velut apud Ciceronem Tusc. Disp. 5. 119
‘omne quod honestum nos et laudabile esse dicimus id illi cas-
· sum quiddam et inani vocis sono decoratum esse dicunt’. hic
lectuli motus omnibus cassus esse videtur, illo excepto qui ve·
ram eius causam intellexit.

XXIX. 15.

parum expatravit an parum helluatus est?

paterna prima lancinata sunt bona,

secunda praeda Pontica , inde tertia

Hibera quam scit amnis aurifer Tagus:

hunc gallie timet et britannie.
depravatissimum versum, ut est in Codicibus‚ descripsi. in quo
olim ego prima verba ita emendabam ut hunc ex huicne ortum
esse putarem , dissoluta syllaba sicut apud Statium in hoc ipso
vocabulo. nunc vero cum huicne pro huicine nusquam dictum

 

 

 

