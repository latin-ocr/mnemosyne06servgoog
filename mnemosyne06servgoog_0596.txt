120

thiorum perterritos legatos misisse Athenas , idem fecisse Corin-
thios; iam hac aestate, Cratetis anni initio, ἀντικαθεζομένοις Cor-
cyraeis et Corinthiis adfuisse decem Atheniensium naves: denique
anno toto et dimidio demum post decem priores naves viginti
posteriores esse profectas, haec omnia mihi quidem sunt incredibilia.

Explicatius exposui, quae brevius exposita parum intellige·
rentur. Iam finem disceptandi facturo paucissimis mihi redeun-
dum est ad ea quae supra de pecuniis sacris adhibitis ad aedi-
ficandum dicta sunt. Nam quo argumento pro iis non deberi
usuras demonstrare conatus sum, id corrueret, si probari pos-
set primam pensionem ad Corcyram factam . esse anno Crate-
tis. Sed ut debuerint Athenienses harum pecuniarum ad aedi-
ficationes adhibiturum nullas usuras, tamen probabile est eas
creditas fuisse mutuo sumptas a Dea. Cogitare possumus' eas
tanquam in aedificiis, quibus ipsa Dea uteretur, collocatas esse,
re vera non abalienatas. Tamen ex tabulis curatorum operis
illius publici apparet (G. 1. A. Ι, 301-11), partim ad hoc pen·
sum esse a ταμίαις, partim ex aerariis profanis , imprimis Helle-
notamiorum. Haud aliter et ad Propylaea non minus ex sacris quam
ex profanis aerariis pensum est. Memorantur enim in iis, quae
ex tabulis huius operis curatorum (O.1. A. Ι, 315—1'7) super·
sunt, et ταμίαι et Ἑλληνοταμίαι, qui Deae dederunt alteras prae-
ter solitas απαρχοὶς , - μνᾶν ἀπὸ ταλάντου, - quippe in illud aedi-
ficium. Nam de solita μνᾷ ἀπὸ ταλάντου in hac inscriptione ser-
mo non est. Hanc enim , quia non poterat non tradi Deae aerario,
pependissent οἱ ταμίαι aut certe circumamictam, mandassent Hel·-
lenotamiis, ut traderent curatoribus, -— quod hic tamen, quia et
Curatores et ταμίαι et Hellenotamii Athenis erant, factum non
est. Sed unquam accidisse, ut aedificium aliquod sacrum, partim
ex sacris, partim ex profanis pecuniis exstructum , partim a Diis
ipsis sibi muneri datum sit, partim ab Atheniensibus , vix credi
potest. Fuerunt aedificia sacra ἀναθήματα 1) ‚ quae si ex pecu·
niis sacris exstruebantur, exstruebantur ex pecuniis sacris mutuo
sumptis.

A. E. J. HOLWERDA.

 

1> Peterson, die Kumt des Pheidias, p. 63.

 

